# Exercise 1 
Pobierz z pliku tekstowego napisy. Przykładowa postać
napisu to:
Stolica Polski?;Warszawa-TAK;Poznań-NIE;Kraków-NIE .
Wszystkie pobrane napisy należy zgromadzić w dowolnym
pojemniku danych: tablicy, liście, mapie, itd. Należy przygotować program,
który po pobraniu pytań będzie prosił użytkownika o odpowiedź na każde
pytanie. Program wyświetla treść pytania oraz odpowiedzi. Po wybraniu
odpowiedzi przez użytkownika program informuje, czy odpowiedź jest dobra i
przechodzi do kolejnego pytania. Na koniec program wypisuje informację, jaki
wynik uzyskał użytkownik. W miarę możliwości rozbuduj program o dodatkowe
moduły:
Pytania możesz przechowywać w bazie danych lub pliku tekstowym i
przygotować całą pulę pytań, z której za każdym razem losujesz zestaw
pytań, kiedy użytkownik chce odbyć nową grę. W przypadku komunikacji z
bazą danych pomyśl o architekturze wielowarstwowej.
Możesz sporządzić ranking najlepszych graczy. W pliku tekstowym lub bazie
danych przechowuj uporządkowane wyniki wszystkich użytkowników oraz datę,
kiedy odbyli grę. Program ma możliwość wyświetlenia najlepszego gracza w
ogóle lub w wybranym przedziale czasowym.
Każde pytanie może posiadać współczynnik trudności. Przykładowo pierwsze
4 pytania losowane są spośród najłatwiejszych, kolejne 3 spośród pytań o
średnim poziomie trudności, a 3 ostanie spośród pytań najtrudniejszych.
Możesz wprowadzić kategorie pytań i za każdym razem prosić użytkownika o
podanie kategorii, z której pytanie ma pochodzić.
Możesz w celu wygodnego zarządzania aplikacją przygotować GUI oraz
zastosować elementy obiektowości.